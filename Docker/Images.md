# Imaginile Docker

O **imagine** este un șablon în modul read-only, cu instrucțiuni pentru crearea unui container Docker. De obicei, o imagine se bazează pe o altă imagine, cu unele personalizări suplimentare. De exemplu, puteți construi o imagine care se bazează pe imaginea `ubuntu`, dar instalează serverul web Apache și aplicația dvs., precum și detaliile de configurare necesare pentru a face ca aplicația să ruleze.

Puteți crea propriile imagini sau puteți utiliza doar cele create de alții și publicate într-un registru. Pentru a construi propria imagine, creați un `Dockerfile` cu o sintaxă simplă pentru definirea pașilor necesari pentru crearea și rularea imaginii. Fiecare instrucțiune dintr-un `Dockerfile` creează un strat în imagine. Atunci când modificați `Dockerfile`-ul și reconstruiți imaginea, se reconstruiesc doar acele straturi care s-au schimbat. Acesta este unul dintre motivele pentru care imaginile sunt atât de ușoare, mici și rapide, în comparație cu alte tehnologii de virtualizare.